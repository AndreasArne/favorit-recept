---
title: Martins grillade fiskpaket
date: "2022-07-12"
categories:
  - "middag"
author: "Martin"
---

# Martins grillade fiskpaket

### Ingredienser

Det här behöver du:

- 600-800 g torskfilé
- 1 burk ansjovis
- tomater
- squash
- gräslök
- matlagningsgrädde
- margarin
- purjolök
- aluminiumfolie
- salt
- citronpeppar

### Instruktioner

Gör så här:

- Lägg två rejäla bitar folie i kors i varje paket.
- Smörj folien.
- Lägg i hackad purjolök, torskfilén, skivad squash och skivad tomat.
- Lägg några ansjovisfiléer på toppen.
- Vik upp kanterna på paketet.
- Blanda grädde, ansjovisspad, salt, citronpeppar och hackad gräslök till en sås.
- Häll såsen i paketet och lägg en klick margarin på toppen.
- Vik ihop folien så att det blir helt tätt.
- Grilla på grillen och servera med nypotatis. Om vädret sviker går det även att göra paketen i ugnen.
