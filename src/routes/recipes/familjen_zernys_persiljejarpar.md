---
title: Familjen Zernys Persiljejärpar
date: "2022-06-22"
categories:
  - "middag"
author: "Zerny"
portions: 4
---

# Familjen Zernys Persiljejärpar

Blir 4 portioner.

### Ingredienser

Det här behöver du:

- 500 g blandfärs
- 1 ägg
- 1/2 dl creme fraiche (34%)
- 1 dl hackad gul lök
- 2 dl hackad persilja
- 1 msk ljus osötad senap
- salt, peppar

**sås**

- 1 1/2 dl créme fraiche
- 3 dl grönsaksbuljong
- 2 tsk kinesisk soja
- 1 msk ljus osötad senap
- 1 msk maizenaredning till bruna såser

### Instruktioner

Gör så här: 

- Blanda ingredienserna till färsen.
- Arbeta snabbt ihop till en smidig färs.
- Forma till 12-16 st järpar och stek dem i matfett i stekpannan.
- Lägg efterhand över i en låg vid gryta eller traktörpanna.
- Koka upp créme fraiche, buljong, soja samt senap och låt sakta koka några minuter.
- Tillsätt redningspulvret direkt i den kokande såsen och låt koka 1/2-1 min under vispning.
- Smaka av med salt och peppar.
- Häll såsen över järparna och låt rätten få ett hastigt uppkok.
- Garnera med hackad persilja.

Servera med ris, någon kokt grönsak, lingon och sallad.
